# Oväntade tvillingar
Här är ytterligare ett problem som handlar om arv: En gift man låg för döden i en obotlig sjukdom. Hans fru väntade barn, men tragiskt nog spådde läkarna att mannen inte hade tillräcklig tid kvar för att kunna uppleva nedkomsten och få se sitt barn. Därmed skulle han heller aldrig få veta om han blivit far till en son eller en dotter, och detta brydde honom när han skrev sitt testamente. Mannen hade nämligen den gammalmodiga åsikten att en son borde ärva mer än en dotter. Därför nedtecknade han följande rader i testamentet: "Föder min hustru en son, skall pojken få ärva två tredjedelar av mina tillgångar och hustrun en tredjedel. Blir det däremot en dotter, får min hustru två tredjedelar och flickan resten." Därmed ansåg mannen ha garderat sig och avled i sinnesfrid kort därefter. Men en händelse hade mannen förbisett och just denna inträffade: kvinnan födde en son OCH en dotter! Hur borde arvet fördelas för att följa mannens önskemål?
